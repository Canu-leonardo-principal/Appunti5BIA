# Fascismo 

## Obiettivo politico fascismo
Si vuole creare una via alternativa al socialismo ed al capitalismo, tale scopo viene perseguito attraverso le corporazioni e grazie ad una collaborazione tra classi, non una lotta tra classi.
Le corporazioni si suddividono in:
- Mondo agricolo
- Mondo industriale
- Mondo commerciale
- Mondo dei servizi
Non hanno nessun effettivo potere, ma costituiscono una parte fondamentale nell'ideologia fascista, tanto che sostituisce la camera dei deputati e prende il nome di camera dei fasci e delle corporazioni.

## Economia
Il nostro paese soffre per tre motivi quando la Grande Depressione colpisce Wall Street:
- Ritiro prestiti statunitensi
- Crisi delle banche
- Contrazione commercio internazionale

Si registra il fallimento di molte aziende e la disoccupazione aumenta, strano.
Mussolini risponde alla crisi con l'istituzione di due enti:
- **Istituto mobiliare italiano**(Imi) con il compito di finanziare con denaro pubblico le imprese in difficoltà
- **Istituto per la ricostruzione industriale**(Iri) per farsi carico dei debiti contratti dai maggiori istituti di debito nazionali

> In nessun Paese dell'Occidente il peso dello Stato in economia fu tanto forte come in Italia

## Agricoltura e Bonifiche
Mussolini riprende l'obiettivo di aumentare la resa agricola per creare un'autosufficienza e per azzerare le importazioni del grano.
Le misure intraprese però sono contraddittorie specialmente nel meridione dove i latifondisti si arricchiscono sempre di più, mentre nel centro e nord i metodi di coltivazione sono sempre più moderni e la resa aumenta.
Viene lanciato il programma di *bonifica integrale* che ha l'obbiettivo di ridurre il terreno paludoso per aumentare i territori da coltivare; ciò porta a molti posti di lavoro, risolvendo parzialmente il problema della disoccupazione.

## Stato sociale fascista
Si vuole creare un'ampia architettura assistenziale che si ponesse come alternativa al *Welfare State* americano.
A questo scopo vengono istituiti diversi enti per vari campi:
- sanitario
- previdenziale
- sportivo
- culturale

Tuttavia questa struttura con lo scopo di creare uno Stato centralizzato spesso genera un groviglio inefficiente che disperde i fondi.
Tra i vari enti risaltano quelli a protezione della maternità e dell'infanzia con lo scopo di attuare una politica di accrescimento demografico.

## Insegnamento fascista
Ci si pone l'obiettivo di plasmare un uomo nuovo, il perfetto fascista intervenendo sul mondo dell'istruzione:
- I professori sono obbligati a prendere la tessera del Pnf
- Gli studenti hanno un solo libro approvato dal ministero della Pubblica Istruzione dalle elementari alle medie
- Gli alunni e i docenti devono partecipare alle manifestazioni
- I docenti devono fare il Giuramento di fedeltà al fascismo
- Organizzazioni per l'educazione giovanile (Operazione **Balilla**)

Anche il *Mondo della Cultura* si adegua facilmente alle richieste del regime, infatti scrittori, scienziati e storici non alzano mai la voce contro il fascismo per perseguire i loro lavori

## Monopolio della comunicazione
C'è una pesante propaganda attraverso tutti i mezzi di comunicazione con lo scopo di creare un consenso attorno al fascismo. La pubblicazione delle notizie è sottoposta ad un rigido dirigismo, di conseguenza le notizie sono subordinate al vaglio per l'Ufficio per la stampa e la propaganda. Questo ufficio viene infine trasformato nel **Ministero della cultura popolare**(Minculpop).
La direzione cinematografica diventa una potente arma politica e viene istituito l'*Istituto Luce*.
L'ennesima penetrazione nella vita quotidiana viene attuata con la propagazione dei motti di Mussolini per le strade

## I miti del Fascismo
Viene creata una simbologia fascista che penetra nelle abitudini della popolazione:
- Obbligo del saluto fascista
- Introduzione del voi al posto del lei
- Il fascio littorio dipinto dappertutto
- Mitologia della romanità
- Figura di Mussolini come duce (novello Cesare)
- Celebrazione del regime (Marce in divisa, manifestazioni ecc...)

## La politica estera
Il fascismo aspira alla costruzione di un impero, specialmente per la sovraffolazione del meridione.
Negli Anni Venti, il fascismo non crea preoccupazioni estere vedendo anche il *trattato di Rapallo*. L'Italia rafforza i rapporti con l'Austria e la aiuta nel difenderla dall'Anschluss e fa un accordo, Accordo di Stresa, con Francia e Regno Unito che prevede:
- La riaffermazione del *Patto di Locarno*
- Garantisce l'indipendenza dell'Austria
- Reazione nel caso i firmatari del Trattato di Versailles avessero violato il trattato

Mussolini, convinto della disattenzione di Francia e Regno Unito nel mantenere d'occhio la Germania, attua una svolta aggressiva verso il corno africano.
In 7 mesi l'Italia attacca e conquista l'Etiopia, ma la Guerra rischia di diventare una campagna di logoramento a causa della guerriglia e della mancanza di rifornimenti. Dopo una serie di battaglie la resistenza Etiope viene sconfitta e Mussolini sul balcone di Piazza Venezia annuncia la nascita dell'**Impero dell'Africa orientale italiana**.
Questa scelta riporta l'Italia ad un ruolo di grande potenza, ma entra in contrasto con le tendenze internazionali di relativo pacifismo. La Società delle Nazioni è l'unica che interviene con l'embargo su Roma

> Embargo: provvedimento con il quale viene vietato il commercio di particolari merci allo scopo di esercitare pressione politica su un paese

Le sanzioni si domostrano inefficaci anche per il fatto che Germania e Stati Uniti continuano a rifornire l'Italia. Mussolini denuncia l'ostilità della Società delle Nazioni e quindi lancia una campagna in nome dell'*autarchia*: Invita la popolazione a consumare solo merci nazionali e a produrre di più per avvicinarsi all'obiettivo dell'autosufficienza alimentare e manufatturiera.
Mussolini sottoscrive nel '36 il cosiddetto Asse Roma-Berlino, un'intesa di natura ideologica e politica tra dittature di destra.

## Il razzismo e antisemitismo fascista
L'avvicinamento di Italia e Germania porta al bel paese una tendenza discriminatoria e razzista. Il razzismo italiano passa da un razzismo di dominio ad un razzismo di **eliminazione**.
La politica razziale viene appoggiata dagli scienziati attraverso il Manifesto degli scienziati razzisti che sostenva l'esistenza di un fattore biologico che rendeva superiore la *razza ariana italiana*.
Ci sono provvedimenti contro gli ebrei:
- Docenti mandati a casa
- Alunni costretti a frequentare scuole separate
- ebrei stranieri espulsi dal paese.

Inoltre viene attuata una norma che vieta il matrimonio tra ariani e altre razze.

## La lunga attesa dell'antifascismo
A causa del grande potere del fascismo, molte persone appartenenti alla corrente dell'antifascismo restano in attesa degli eventi per non rischiare.
Questo fatto è vero per liberali e cattolici, tra cui rispettivamente Benedetto Croce e don Luigi Sturzo, personaggi troppo noti per venire uccisi dagli squadristi.
La parte più militante di questo movimento è composta da democratici e socialisti, nell'Aprile 1927 a Parigi nasce la **Concentrazione antifascista** a cui appartiene anche Filippo Turati (Non è possibile mio padre). Questo movimento testimonia una grande resistenza antifascista estera.
Nasce anche **Giustizia e Libertà** creato da due fratelli che si pongono l'obiettivo di un'insurrezione popolare contro il fascismo, ma vengono uccisi poco dopo da dei sicari francesi.
L'opposizione più attiva al regime viene dai comunisti che creano una fitta rete di cellule clandestine. Fanno parte di questi movimenti Antonio Gramsci e Palmiro Togliatti, purtroppo non ottengono l'appoggio degli operai e lavoratori.
Ciò che determina il malfunzionamento di tutti questi movimenti è la profonda divisione riguardo le responsabilità e la linea d'azione da seguire.










