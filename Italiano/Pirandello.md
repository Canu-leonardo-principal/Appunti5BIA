## PIRANDELLO

Pirandello è l’unico scrittore italiano del novecento diventato famoso in tutto il mondo. Pirandello ha portato con sé alcuni dei caratteri fondamentali delle avanguardie all’interno della letteratura, ad esempio: il gusto del paradosso, l’ironia, l’umorismo.
Fra il 1904 ed il 1908 getta le basi di nuove strutture artistiche alla poetica dell’umorismo, grazie ad “Il fu Mattia Pascal” ed il saggio “Umorismo”.


## Formazione

La formazione di Pirandello è influenzata da molti fattori:

- **L’ambiente siciliano** che impatta sulla fisionomia psicologica, politica e sociale (tessuto folcloristico).
- **L’educazione al patriottismo ed al culto dei valori risorgimentali**.
- L’iscrizione all’ **Università di Palermo** dove entra in contatto con un ceto intellettuale attraversato da **fermenti anarchici ed esigenze socialiste**, Pirandello nonostante la vena sovvertista, non accetta totalmente le soluzioni irrazionalistiche dei giovani, anzi per lui in tutti gli aspetti permane un elemento di **razionalità e moralità**.
- **Il rapporto con il padre**: La personalità brusca del padre e i vari fallimenti di Pirandello, come il lavorare nell’amministrazione delle miniere di zolfo, lo portano a sentire un certo **senso di inettitudine**.
- **L’ambiente romano dove incontra Capuana**: Grazie a questo viaggio matura una **vocazione letteraria**.
- Laurea in filologia romanza e relazione romantica in Germania a **Bonn**, dove si trasferisce.


## La coscienza della crisi

Tornato a Roma da Bonn **dedica la propria vita al Teatro ed alla letteratura**, inoltre comincia la sua carriera da professore universitario. Dopo la pubblicazione di varie novelle, comincia un periodo di difficoltà per la sua vita, poiché si sposa sotto le pressioni della famiglia con Maria Antonietta Portulano. Grazie alla sua dote potrà investire il denaro nella miniera del padre a rischio fallimento. Purtroppo un **allagamento** pesante colpirà la miniera e provocherà la perdita del capitale investito, **La moglie viene colpita da una paralisi**, tutti fatti che influiscono pesantemente sulla psicologia dello scrittore. Privato dei guadagni del padre e con tre figli sulle spalle, **Pirandello deve trovare una fonte di guadagno esaustiva** e quindi si impegna nella scrittura di un romanzo pubblicato a puntate sulla “Nuova Antologia”, “**IL FU MATTIA PASCAL**” e inoltre intraprende varie collaborazioni con testate giornalistiche e lezioni private.

## Periodo della narrativa umoristica

Con “Il fu Mattia Pascal” inizia una svolta umoristica nella produzione letteraria di Pirandello, infatti egli si dedica alcuni anni a ciò e pubblica “**L’umorismo**”. In questo periodo elabora la poetica dell’umorismo e dà inizio a “**uno, nessuno e centomila**”.

## Teatro umoristico e successo internazionale

Pirandello riprende la produzione teatrale, dove fa uso continuo del **metateatro**, quando la situazione familiare diventa critica, infatti i figli sono in guerra e la moglie viene mandata da Pirandello in una clinica psichiatrica con conseguenti sensi di colpa dello scrittore.

La stagione del successo di Pirandello inizia con l’opera teatrale “**Sei personaggi in cerca di autore**” inizialmente fischiata a Roma, ma apprezzata a Milano, la sua importanza lo porta a tenere un discorso per l’ottantesimo compleanno di Verga e ad avere **successo internazionale** a Londra e New York.
Inoltre egli riprende e riorganizza la produzione novellistica in un’opera nominata “novelle per un anno”.

Subito dopo il delitto Matteotti Pirandello **si iscrive al partito fascista** essendo un movimento rivoluzionario capace di rompere le **cristallizzazioni sociali**. Il fascismo di Pirandello è **viscerale ed umorale e ricolmo di forti delusioni**. Grazie alla sua adesione otterrà finanziamenti da Mussolini utili per la sua produzione. Inoltre conosce **Marta Abba** una giovane alla quale si lega sentimentalmente in un misto tra innamorato e padre protettore, a causa di ciò scriverà vari drammi.

## Stagione del Surrealismo

Nel 1926 viene pubblicato “uno, nessuno e centomila”. Da qui in avanti compare in Pirandello una tematica surrealista dove si valuta e privilegia la “**vita**” , vista come energia primitiva ad esempio inconscio **contro la forma**, ovvero norme e consuetudini. Inoltre si va a valutare positivamente **il mondo dei miti e dei simboli contro la realtà delle convenzioni razionali e sociali**.


## La cultura di Pirandello

La cultura di Pirandello è caratterizzata da:

- Forte influenza positivista, dalla quale egli deduce un **materialismo di fondo**. Pirandello inizia a mettere in discussione il postulato di fondo del positivismo.
- La coscienza della crisi del positivismo che porta gli autori ad interessarsi alla **psicologia e ai suoi fenomeni**.
- Influenza del Verismo che porta una **critica al Simbolismo ed all’estetismo**, infatti il pensiero esteta e la poesia danno vita ad una contraddizione che si risolve con l’elaborazione poetica **dell'umorismo**.
- La coscienza della crisi delle ideologie e dei valori culturali e morali della tradizione ottocentesca a causa della crisi intellettuale e morale della sua generazione affetta da **inanismo**(inutilità) che non porta alla nascita di nuovi valori.
Inoltre Pirandello inizia la carriera da poeta, ma non riscuote lo stesso successo di quelle novellistiche e del teatro.

## L’umorismo di Pirandello, vita e forma, maschere e personaggi

L’elaborazione della poetica umoristica avviene fra il 1904 ed il 1908, anno in cui esce il volume “**L’umorismo**”, ma le basi per una nuova poetica erano già nate dalla pubblicazione de “**Il fu Mattia Pascal**”.
L’umorismo pirandelliano non è solo poetico ma è anche l’espressione coerente del pensiero e della cultura del relativismo filosofico.
L’arte umoristica evidenzia continuamente **il contrasto tra “forma” e “vita” e tra “personaggio” e “persona”**. Infatti l’uomo ha bisogno di **autoinganni** che lo portino a credere che la vita abbia un senso e la organizza quindi secondo convenzioni che rafforzano tale illusione.
Gli autoinganni sociali ed individuali costituiscono la “forma”, essa è data dagli ideali che ci poniamo, dalle leggi civili. La forma ferma dunque la spinta anarchica e le pulsioni vitali, la “vita” è quindi fermentata dalla “forma”.
Il soggetto che è costretto a vivere nella “forma” si riduce ad essere una “**maschera**” o “**personaggio**” che recita la parte che la società esige da lui e che egli stesso si impone attraverso i propri ideali morali. Il “personaggio” ha due strade: **adeguarsi alla forma** o **vivere consapevolmente ed autoironicamente la scissione tra “forma” e “vita”**.  Nel primo caso il “personaggio” diventa solamente una "maschera", nel secondo invece diventa una “**maschera nuda**”, consapevole dolorosamente dei suoi autoinganni, più che vivere si guarda vivere. Si ha quindi un distacco riflessivo ed ironico ed è esso stesso ciò che **distingue l’umorismo dalla comicità**, infatti come detto dallo scrittore stesso la comicità nasce dal semplice ed immediato “**avvertimento del contrario**”, avvertire, quindi con un sussulto irresistibile provocante la risata, una situazione o un individuo che sono il “contrario” di come dovrebbe essere. Mentre **l’umorismo è “il sentimento del contrario”** che nasce dalla riflessione, riflettendo sulle ragioni per cui una persona o una situazione sono il “contrario” di ciò che dovrebbero essere, al riso subentra un sentimento amaro della pietà.

## La differenza fra umorismo e comicità: l’esempio della vecchia imbellettata

In questo testo Pirandello spiega la differenze tra comicità ed umorismo utilizzando l’esempio della vecchia imbellettata, spiegando che vedere la vecchia tutta imbellettata a primo impatti scaturisce una risata e ciò rappresenta la comicità, mentre se sopraggiunge la riflessione del fatto che la donna sia imbellettata per coprire le rughe poiché il marito è invaghito di una giovane donna, si introduce l’umorismo passando quindi al **sentimento del contrario**.
