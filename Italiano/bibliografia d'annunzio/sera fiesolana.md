### parafrasi 

### riassunto
Prima strofa: Il Poeta passeggia nella campagna con la donna amata. Sta per calare la sera e dinnanzi a loro un contadino, in cima ad una scala, raccoglie le foglie del gelso. All’orizzonte la luna sta sorgendo e diffonde sulla campagna il proprio chiarore.
Prima lauda: Il poeta loda la sera che ha le sembianze di una donna dal viso perlaceo e dai grandi occhi umidi.
Seconda strofa: Il poeta rivolge alla donna parole dolci come la pioggia primaverile che cade con picchiettii leggeri sulla natura, sui gelsi, gli olmi, i vigneti, i giovani pini, sugli olivi, sul grano e sul fieno mietuto e ricopre tutto di una luce sfumata.
Seconda lauda: Il poeta loda la sera che ha le sembianze di una donna vestita dei profumi della vegetazione e stretta in vita da una cintura come un fascio di fieno tenuto insieme da un ramo di salice.
Terza strofa: le parole del poeta riveleranno all’amata il mistero sacro della sera, il segreto custodito dalla natura che ogni volta si rinnova.
Terza lauda: Continua la lode della sera vista adesso nel momento di sospensione in cui, con l’apparire delle prime stelle, lentamente si spegne nel buio della notte


### metrica
La sera fiesolana si compone di tre strofe di 14 versi liberi variamente rimati e con assonanze; ogni strofa è seguita da una ripresa di tre versi in forma di lauda alla sera. Strofe e riprese sono concluse da un quinario.
La rima non è regolare e a volte si ripete come dare il senso dell’eco.

### figure retoriche 
- sinestesia (Fresche le mie parole; si accosta la sensazione uditiva delle parole a quella tattile della freschezza), figura che ritroviamo al v. 18 (Dolci le mie parole).
- vv. 1-2 (Fresche le mie parole ne la sera / ti sien come il fruscio che fan le foglie) l’allitterazione di /f/ e /r/ riproduce il suono delle foglie nella mano del contadino. Tutto il componimento è comunque pervaso da allitterazioni.
- similitudini.
- Anche le metafore sono ricorrenti (vv. 8-9, soglie / cerule; v. 13, beva la sperata pace; v. 16-17, grandi umidi occhi ove si tace / l’acqua del ciel); v. 23, rosei diti; v. 32, vesti aulenti; v. 33, cinto che ti cinge; v. 49, pura morte).
- Notevole ricorso alla personificazione.
- Sono presenti anche la figura dell’apostrofe e dell’anafora (vv. 16, 33, 50; O Sera).
- La figura dell’anafora ricorre anche ai vv. 15, 32, 49 (Laudata sii), ai vv. 2 e 19 (ti sien come); ai vv. 23, 25, 27, 29 (e su).
- polisindeto (vv. 23-29; su i gelsi e su gli olmi e su le viti / e su i pini … / e su il grano … / e su ‘l fieno … / e su gli olivi).
- vv. 30 è presente un’anastrofe.
- vv. 47-48 è presente una figura etimologica (amare / d’amor).
